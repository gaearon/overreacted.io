---
title: Rady chorému
date: '2019-12-06'
spoiler: Niekoľko rád od očného lekára pre pacientov očnej ambulancie.
cta: 'react'
---

> Aby sme sa vyliečil z vážnej choroby, musíme veriť: veriť v samého seba, veriť svojmu lekárovi, veriť v úspech liečby a veriť v duševnú silu.
>Paula (Bachleda) Koskeyová (2x zvíťazila nad rakovinou)

- Byť svedkom- to je stav tela. Prežiť- to je stav mysle.
- Svedok sa niekedy cíti úplne na dne a tento pocit ho úplne deptá. Ten, kto prežil, sa takisto niekedy cíti
úplne na dne, no tento pocit pokladá za normálny.
- Svedok má hrôzu z vedľajších účinkov liečby. Ten, kto prežil, obracia vedľajšie účinky na žart.
- Svedka zaskočí každá slza. Ten, kto prežil, nikdy neodchádza bez papierových vreckoviek.
- Svedok má hrôzu z toho, že mu vypadajú vlasy. Ten, kto prežil, vie, že holá hlava nie je až taká chyba krásy.
- Svedok chodí k lekárovi na kontroly. Ten, kto prežil, chodí k lekárovi na konzultácie.
- Svedok veľmi ľahko podľahne zúfalstvu. Ten kto prežil, sa často modlí.
- Svedok má pocit bezmocnosti. Ten, kto prežil, dôstojne a láskavo povie: „Ďakujem.“
- Svedok sa rád zasmeje. Ten, kto prežil, sa smeje stále.
- Od chvíle, keď nám stanovia diagnózu, stávame sa svedkami. Musíme si však vybrať cestu tých, ktorí prežili

[http://www.youngadultcancer.ca/you-choose-victim-or-survivor/](http://www.youngadultcancer.ca/you-choose-victim-or-survivor/)

> Najhoršie nešťastie je najlepšou príležitosťou zmeniť sa k lepšiemu.
> (Euripides)

1. Vytvorte si blízky vzťah k svojmu lekárovi, snažte sa od neho získať čo najviac informácií a vedomostí.
2. Verte, že akákoľvek terapia vám pomôže.
3. Nechajte svoje telo, nech vám diktuje stupeň aktivity, akým ho môžete zaťažiť, nepreháňajte, a keď máte Nepreháňajte, a keď máte dobrý deň, urobte niečo bláznivé alebo dôležité.
4. Predstavujte si samého seba ako zdravého, silného, vitálneho a utvrdzujte si tieto predstavy niekoľkokrát denne, najmä pred spánkom.
5. Umožnite iným, aby niečo pre vás urobili- je to ten najkrajší dar, aký im môžete dať, keď sa cítite beznádejne.
6. Urobte si zoznam všetkého, čo ešte chcete v živote urobiť a zoznam miest, ktoré chcete navštíviť a pravidelne na to myslite.
7. Vybudujte si kontakt so svojou ,,dušou“, uvedomte si, aký význam má pre vás a vaše uzdravenie.
8. Zaujmite „pozitívny postoj“, ale nestaňte sa jeho väzňom- je úplne normálne, ak máte aj zlé dni, ak plačete a sťažujete sa, že „to nie je fér!“ Verte, že tieto pocity vás čoskoro opustia.
9. Zapojte sa do terapeutickej skupiny a snažte sa zvládnuť mechanizmy a techniky na zníženie stresu. Keď sa vyliečite, udržujte so skupinou kontakt, aby ste pomohli aj iným.
10. Spomaľte tempo, neponáhľajte sa a vychutnávajte nádherné chvíle a zázraky, ktoré život denno- denne prináša.

[https://www.nevadabusiness.com/2012/08/healthcare-heroes-2012/](https://www.nevadabusiness.com/2012/08/healthcare-heroes-2012/)

## Saint Anthonyś Health Center: Praktické rady, ako pomôcť vážne chorému

- Nevyhýbajte sa mi. Buďte mi priateľom,... blízkou bytosťou, akou ste vždy boli.
- Dotýkajte sa ma. Aj obyčajný stisk ruky mi napovie, že ste so mnou.
- Zavolajte mi, že mi prinesiete obľúbené jedlo. Doneste ho v takej nádobe, aby som nemusel mať obavy,
kedy vám ju vrátim.
- Postarajte sa mi o deti. Zavše potrebujem byť osamote s milovanou bytosťou. Aj deti si musia odpočinúť
od mojej choroby.
- Plačte so mnou, keď plačem. Smejte sa so mnou, keď sa smejem. Dovoľte, aby som sa s vami podelil o svoje pocity.
- Zoberte ma na výlet, ale nezabudnite, že choroba znamená aj isté obmedzenia.
- Zatelefonujte mi a spýtajte sa, čo potrebujem nakúpiť, a doneste mi nákup domov.
- Vopred mi oznámte, kedy sa budete chystať ma navštíviť, a neobávajte sa to urobiť. Potrebujem vás. Cítim sa osamelý.
- Nezabudnite na môj sviatok a pomôžte mi vyzdobiť moju nemocničnú izbu alebo môj domov, prineste mi malý darček, kvety, či inú pozornosť.
- Pomôžte mojej rodine. Chorý som ja, ale oni takisto trpia. Ponúknite sa, že zostanete pri mne, aby si moji najbližší mohli odpočinúť. Pozvite ich niekam, nech sa rozveselia.
- Buďte vynachádzaví. Prineste mi zaujímavú knihu, nech prídem na iné myšlienky, kazety s hudbou, plagát na stenu, zákusky.
- Rozprávajte sa so mnou o mojej chorobe. Možno sa potrebujem o nej s niekým porozprávať. Zistíte to jednoducho – len sa ma spýtajte: “Myslíš, že by sme sa mali o tom porozprávať ?“
- Nemyslite si, že sa ustavične musíme zhovárať. Môžeme si posedieť len tak v tichosti, bez slov.
- Mohli by ste niekam vziať moje deti alebo mňa? Možno potrebujem, aby ma niekto odviezol na procedúru, do obchodu , k lekárovi.
- Povzbuďte ma, aby som bol spokojný so svojím výzorom. Povedzte mi, že dobre vyzerám, nehľadiac na chorobu.
- Nevynechávajte ma z rozhodovania. O toľko som ukrátený! Neberte mi šancu rozhodovať o svojom živote, o svojej rodine.
- Rozprávajte sa so mnou o budúcnosti. O zajtrajšku, o budúcom týždni, o budúcom roku. Nádej je pre mňa veľmi dôležitá.
- Pomôžte mi, aby som zaujal pozitívny postoj, a to svojím vlastným príkladom.
- A čo je nové vo svete? Noviny, časopisy, správy, to všetko mi pripomenie, že nie som kdesi mimo sveta.
- Pomôžete mi v domácnosti? Napríklad vyprať, umyť riad, upratať.
- Polievajte mi kvety.
- Pošlite mi pohľadnicu s jednoduchým textom: “Myslím na Teba.“
- Modlite sa za mňa a podeľte sa so mnou o svoju vieru.
- Spýtajte sa ma, čo by ste pre mňa mohli urobiť a ak vás o niečo poprosím, urobte to pre mňa.
- Porozprávajte mi o ľuďoch s podobným osudom, aby som sa mohol podeliť o svoje pocity aj s inými.

[https://www.osfhealthcare.org/saint-anthonys/directions/](https://www.osfhealthcare.org/saint-anthonys/directions/)
